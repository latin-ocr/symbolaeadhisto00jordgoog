15

Bellonae igitur poculum cum quo gentium pervenisset ex museo Campanae non con·
staret, mira autem de' archetypo, quod Romae usurpasset, Garruccius evulgasset Sylloges n. 477
quaeque cum eo exemp10, quod olim inde ab Henrico Brunn exceptum Ritschelius PLM t„ XIG
publici iuris fecit, dissensu notabili pugnarent, operae pretium facturus esse mihi videbar, si
archetypi denuo examinandi facultatem nanciscerer. a Brunnio igitur edoctuS, posse poculum
Lutetiam Parisiorum delatum esse, Gastonem Boissier, cuius comitatem plus semel Romae ex-
pertus eram, precibus adii, ut inter parisinos thesauros musei ‘du Louvre’ perditum opus anqui-
reret. nec mora: extare enim ibi celerrime me monuit idemque et hoc quod supra hominum
doctorum usui subieci exemplum transmisit et observationes quasdam suas coram archetypo
factas mecum communica-vit. iam igitur clarius apparet — nam in lithographo Bitschelii
exemplo non nulla parum dilucide comparuere antiqui pictoris artificia — rectissime nos huc·
usque iudicasse serpentes esse insertos feminae crinibus neque vero ‘floream' quam Garruccius
ad sustentandum belolai vocabuli interpretationem falsam καλῆς finxit ‘coronam’. quod ut quivis
qui nostrum exemplum oculis usurpaverit sua sponte agnoverit, ita in archetypo praeter omnem
dubitationem comparere, cum praesertim a subfusco crinium colore serpentes candidi optime
distinguantur, ¹auctor mihi est quem supra laudavi BoissieruS. cetera omnia artificem parisinum,
Housselin, tam accurate expressisse idem testatur, ut praeter rimam exiguam, quam inter caput
et tituli litteram b indumentum coloris egerit — eamque Brunnius in ritscheliano exemplo
expressit —- prorsus nihil ab archetypo discrepet: expressis autem verbis mihi confirmavit
tituli elementa omnia clarissime comparere neque ullam posse de quinto nominis, quod posse
n fuisse olim creditum est, moveri dubitationem. hoc solum idem vir doctus indicare omisit,
Housselinum consulto, ut videtur, marginis ornamentum, hederaceam ’coronam -— quam videris
in ritscheliauo exemplo — omisisse. est autem gemina ei, qua poculi recens inventi et verbis
iunonem-3 (sic) pocolom inscripti margo contegitur: quod vasculum l. S. s. inlustravi.

principem hoc poculum locum inter quattuordecim, quae adhuc innotuere, eiusdem generis
monumenta facile occupaverit. nam cetera omnia aut carent figuris aut alatorum geniorum variis
lusibus intentorum, quos erotes dicere par est, orna-ta sunt. qua de re abunde dictum est l. S. s,
in solo igitur Bellonae poculo numinis eius cuius id fuisse apparet imago efficta est. neque
enim dubitari potest, quod olim monueram, imaginem esse deae Enyus, cuius nomen quicumque
Bellonae graeco sermone meminere latino substituunt. sed tum cum primum hoe haud ita
confidenter pronuntiabam (Annalium a. 1872 p. 54), graeci numinis imagines nostro similes
videbantur desiderari. at paulo post in speculo praenestino edito Monumentorum instituti volu-
mine octavo t. LVI, 2 comparuit Enie, tusci artificis figura, rugis illa quidem aliisque vetuli
habitus insignibus ab hac nostra, quae virginis iuvenisve mulierculae vitam spirare videtur, satis
diversa, sed eadem ei simillima serpentium crinibus insertorum ornatu. recte enim KekuleiuS,
qui speculi huius interpres fuit, deae tribuit ‘capelli simili alquanto a quei d'una Medusa'
(Annalium a. 1873 p. 127), sed idem immemor fuit nostrae imaginis, certum igitur esse aio

