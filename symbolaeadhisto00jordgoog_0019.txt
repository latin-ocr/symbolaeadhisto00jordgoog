9

 

ficaverim breviter indicabo. primum igitur nil cum sorte coniugii Libero Liberae, Fauno Faunae,
Rumino Ruminae, et ‘si quae sunt alia id genus numina3 sunt autem ea paucissima etiam inter
ea quae ex indigitamentis excerpserat Varro. nempe cum saepe dubitaretur de genere numinis
divini, quae dubitationes cum solvi plane non possent, si deo si deae factum esse scimus, ali-
quotiens ad effingendum duplex eiusdem virtutis numen alterum masculum alterum femineum
homines confugisse non mirum est. quanquam in his quoque, velut in Libero Libera, admodum
dubium est, utrum primigenia ea fuerint paria, an quod a principio masculum fuerit ei post-
modo addita sit femina. sed videntur quodammodo ad coniugale consortium pertinere, quod
olim monui, nominum paria generis utriusque ad eum modum copulata, quo mariti uxorisque
inter homines italicos nomina copulantur, hoc est solo genetivi qui dominium potestatemque
significat vinculo. nam ut Caecilia Metelli vel Terentia Ciceronis coniuges dicuntur, ita viden·
tur dici latine Lua Saturni, umbrice Vesune Puemunes (v, mea in Prellero 1, 454).
at in illo conprecationum fragmentO, quod Gellii sollertiae 13, 23 debemus inter complura id
genus nomina quae coniugum videntur esse habemus Heriem Iunonis, Virites Quirini, Moles
Martia, de quibus adhuc dubitabatur, praeter Nerienem dei eiusdem. has autem Moles nunc e
redivivo kalendarii cumani fragmento certo constat plurali numero pariter ut Virites dictas esse:
ut facile quis Mommseno adsentiatur Hermae a Roberto Kaibelioque editi 17, 637 catalogum pa-
rium divinorum gellianum potius a numinum feminilium, quae opem ferrent sive mari sive
feminae, explicandum esse censenti. nihilo minus vix nega-veris, hominibus cum Luam cum Sa-
turn0, Vesunem cum Puemune genetivi vinculo copulaverint, non potuisse eis excidere coniu-
galis societatis vim sententiamque eodemque pertinere Iunonem sociatam cum magno Iove, Opem
cum Saturno. extant autem quibus hoc ita esse comprobetur certissima de Neriene Martis uxore
testimonia conlecta a ’Gellio eo loce, ubi comprecationis illius verba edissertavit, Plauti
Truc. 2, 6, 34 (515), Licinii Imbricis in Neaera, precationis a Gellio annalium scriptore Her-
siliae attributae. et huic quidem, ubi Ner-ia Martis coniux vocatur, artificiosi operis signum in-
esse allitterationem supra modum excultam indicavi symbolarum crit p. 181. 188. Plautum
qui idem significavit -- idque etiam ad Imbricem pertinet — haud imperite homo non incelebris
reprehenderat male mulcatus ob id a Gellio scilicet gellianae precationis tanquam ab ipsa Her-
silia apud Titum Tatium oratae putido admiratore. ne multa: ita comparata sunt haec testi-
monia, ut comprobent quod dixi, volgari hominum opinione feminini numinis cum masculo con-
iunctionem non potuisse non pro coniugali aestimari3 quod contra primigeniam si respicias vel
ut clarius quod sentio patefaciam, pontificiam eius formam, humani huius consortii vix ullum
relinquitur vestigium.

patris et matris cognominibus antiquissima aetate complura numina appellata esse constat:
paucorum nominibus procedente tempore ea cognomina adhaesere (v, quae dixi in Prellero 1, 56,
ubi matribus Flora adicienda erat ita a Lucretio cognominata). dixeris patri et matri convenire

liberos. verum ne unum quidem praeter Puerum Iovem in gremio Fortunae sedentem Fortu-
2

