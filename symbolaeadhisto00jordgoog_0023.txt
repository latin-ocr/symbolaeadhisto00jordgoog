13

 

etiam in aede Fortunae primaria. â€” unum superest de quo me plane caecuttire profiteor. notum
est in nummo M. Plaetorii Cestiani (de quo v, Mommsenus rei num. p. 622 n. 261 9) ab
altera parte cerni caput iuvenile imberbe, ab altera caput imberbe super sortis tabellam, cui sors
vocabulum inscriptum est. solet haec imago ope tulliani testimonii, quod supra enarravi, ex-
plicari: nimirum hunc esse puerum eum, cuius manu Cicero in templo Fortunae primigeniae
sortes misceri et duci dixerit. sed mihi semper suspicio subnata est, camilli vel ministri sa-
crorum vix posse imaginem numo incusam esse. et quoniam Pueri Iovis in gremio Fortunae
simulacrum in sacello cultum est eo loco aedificato, ubi sortes invenerat Numerius Suffustius,
nescio an eiusdem Pueri partes fuerint aliquae in magna aede Primigeniae, ut puer in numo
excusus pro numine habendus sit. sed talia suspicor: argumentis quoniam conprobare non
possum, non obloquar siquis somnia nugasve vocaverit. sed de Primigenia filia Iovis ita posse
iudicari, uti supra dixi, teneo neque aliam explicandi rationem facile inveniri posse crediderim.
nam quod solum relinqui videtur, ut ad Graecorum fabulas confugiamus, id procul arcendum
esse mihi persuasi. scio similia placuisse graecis poetiS, fortasse etiam in populorum graecorum
religionibus orta esse: veluti liberatoris Iovis filia Fortuna sospes vocatur a Pindaro in prae-
conio olympionicae himerensiS, a quo pendet Horatius carmine libri primi 34. nec defuturos
esse scio qui, cum meminerint in tiburtinis Iunonis Cur-ritis sacris haud ambiguum graeci ritus
vestigium deprehendi, currum clupeumque ex Heraeis Argeorum petitum (V. quae dixi in
Prellero 1, 279 adn. 3), praenestinis quoque sacris Graecorum sapientiam insinuasse cupidius
sumpserint3 intenderint etiam digitum ad antiquissimum sortium quibusdum in Graeciae
regionibus usum versibusque ad exemplar Graecorum vaticinandi artificium non nimis illud
recenti tempore ad italicas gentes delatum. quibus de rebus omnibus non solum minime
ignoro paucis absolvi non posse verum etiam eo loce, de quo diu in votis est ut meam aperiam
sententiam, quam potero accuratissime disputabo. nunc satis habeo eas rationes capitulatim
indicasse, quibus Iovis filiam primigeniam antiquissimis Italorum religionibus inseram.

