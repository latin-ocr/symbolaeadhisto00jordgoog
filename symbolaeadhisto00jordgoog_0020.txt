10

 

namque primigeniam Iovis filiam extat exemplum dei deaeve, qui aut aetatem puerilem aliquo
modo prae se ferant aut filii dien· sint: neque enim vereor nequis Caeculum Volcani filium e
praenestinis qui feruntur libris arripiat, oppidi conditorem, aut Herculem pusillum bullatumve

. a Graecorum traductum poematis artificiisque aut iuvenili, non pueri, forma indutum Veiovem.

sed supersunt dearum imagines sat multae argilaceae, repertae illae in Campania, quae sedentes
in gremio fovent liberos parvulos. eae quo nomine donandae sint, nunc quoque disceptatur.
eandem formam referunt aliquot imagines Eponae deae eamque e κουροτρόφου archetypo ex·
pressam esse satis constat (v. quae adnotavi in Prellero 2, 227 8.). his imaginibus dearum
quae matris cognomine antiquo uterentur naturam optime significari consentaneum est. ad
earundem exemplar equidem ego praenestinum Fortunae signum redintegraverim non Primigeniae,
verum iuius, quam Puerum Iovem Iunonemque parvulam, singularia inter italicas religiones
numina, fovisse vidimus, et quaerendi quidem demonstrandique via solida ad hunc usque ter·
minum pertinet: nimirum certis argumentis tam Puerum Iovem in gremio Fortunae alterius se-
dentem quam ipsam Fortunam alteram Diovis filiam primogeniam a similium sacrorum com-
paratione prorsus destitui ostendimus. quod reliquom est, ut quid moverit cives Praenestinos
ut bina haec munina abnormi consilio efficta colerent, suspicionibus indagemur, bonae fortunae
magis quam bonae spei opus esse aestimaverim. quare quod mihi de his rebus constat, extremo
commentario paucis timidisque verbis explicabo, nunc revertendum est unde profecti sumuS,
ad titulum ipsum lamminae aeneae inscriptum. de cuius scriptura, sermone, aetate breviter ab·
solvam.

ac primum quidem quod de scripturae genere elementorumque formis in ea tituli an·
tiquitate editor tacuit, vehementer doleo. nostra enim quam maxime intererat scire, A an A
dederit scalptor, N et P quibus figuris effinxerit similia. quod solum nunc praeter l litterae
formam acuminatam comperimus in PRIMO · OENIA vocabulo primam secundi membri invemam
scriptam esse, recte suspicatus est editor p. 455 adn. 1 huius conversionis rationem vix posse
ad mediam significandam pertinere. haud semel certe in prisca scriptura dextrorsum conversa
singula elementa sinistrorsum conversa deprehensa sunt, veluti, qua de re monui Symb. crit.
p. 6, 'Hordea scriptum in cista praenestina. quanquam quis facile spondeat in montibus prae·
nestinis eo tempore, quo in urbe noviun elementum 9 ordini litterarum recens insertum erat,
non unum alterumve e numero doctorum in hunc modum attentasse signi novi inventionem?
et notum est vel temporibus recentioribus similia esse attentata, velut Β- a Paelignis latinae litte-
raturae inserta est (v. Symb. p. 160). sed ego in hoc deverticulum nolo me abripi, cum prae-
sertim etiam cratia vocabulum mediae figuram ignoret. quodsi eam bis vitaverit scalptor, facile
eo adducor ut hanc lamminam ei tempori tribuam, quo cistae speculaque praenestina pleraque
inscripta esse constat, hoc est ante initium saeculi u. c. sexti. convenit huic aetati ο insertum
declinationis secundae finali in vocabulo donam v. 5, convenitque quam maxime, quod supra
dixi nunc primum hoc titulo praeter ambages nos edoceri, in vocabulo composito primooenia

 

 

