I DE FORTVN A IOVIS FILIA PRIMIGENIA PRAENESTINA

Raro accidit ut arcana religionum italicarum spissis undique nebulis saepta intro-
spiciendi facultas detur detecto monumento aliquo earum primigenio et a varroniana doctrina
immuni. accidit autem nuper invento Fortunae titulo perantiquo aeneae lamminae inscript0‚
qui postquam in ephemeride francogallica ‘bulletin de la societe des antiqua—ires de France’
anni 1882 editus paene delituerat, nunc tandem complurium animos advertit ad fidem ectypi
a Mowatio transmissi insertus ab Henrico Dessau Hermae Roberti Kaibeliique a. 1884 p. 453 ss,
ac Dessavii quidem exemplum infra adscripsi: ’

ORCEVIA · NV MERI
NATIONV · CRATIA

FORTV NA · DIOVO · FHEH Χ
PRIMO · OENIA

DON OM · DEDI

et haec quidem omnia certae lectionis videntur esse aut certe visa sunt esse editori, nisi quod
dubitari posse is adnotavit p. 455, an primo versu extremo FILEA vocabulum perierit: atque
in aere quidem Mowatium sibi visum esse tenue primi elementi vestigium observare3 sibi
nullum comparuisse in ectypo, qua de re, ut nunc res est, quoniam non imagine ectypi verum
arte typographi rem agere editori libuit, ut discriptio versuum elementorumque qualis in aere
sit, nobis nullum competat iudicium, certi nihil constitui potest. sed tamen spero fore, ut siquis
archetypum exemplar accuratius denuo intentis oculis examinaverit, certo agnoscat, id quod res
ipsa flagitare videtur, nihil primo versu detractum esse; agnoverit etiam utrum extremo titulo
DEDI scalptor dederit, an quod aequo iure, ne dicam meliore requisiveris‚ DEDE, denique cer-
tumne sit ia elementorum reliquias superesse tertio versu extremo, an binas veteris A hastas
sinistrorsum conversae. sed, ut dixi, nunc acquiescendum est in ea lectione quam Dessavius

suppeditavit: leguntur igitur in tabella ista aenea - cuius mensuras addere eidem superfluum
1*

